# -*- mode: mandoku-view -*-
#+TITLE: 越絕書
#+DATE: 2015-09-23 10:05:03
#+PROPERTY: LASTPB  <md:KR2i0002_SBCK_000-1a>
#+PROPERTY: JUAN 1

<md:KR2i0002_SBCK_001-2b>¶姓名其云以去為姓得衣
　　　　乃成是袁字也厥名有米覆之以庚是康字
<pb:KR2i0002_WYG_000-1b>
　　　　也禹來東征死葬其疆是㑹稽人也又云文
　　　　詞屬定自於邦賢以口為姓承之以天是呉
　　　　字也又云楚相屈原與之同名是平字也然
　　　　則此書為㑹稽袁康所作同郡呉平所定也
　　　　王充論衡按書篇曰東畨鄒伯竒臨淮袁太
　　　　伯袁文術㑹稽呉君高周長生之輩位雖不
　　　　至公卿誠能知之囊橐文雅之英雄也觀伯
　　　　竒之元思太伯之易童句(案童疑/作章)文術之咸
<pb:KR2i0002_WYG_000-2a>
　　　　銘君高之越紐録長生之洞厯劉子政揚子
　　　　雲不能過也所謂呉君高殆即平字¶所謂越
　　　　紐録殆即此書歟楊慎丹鉛録胡侍珍珠船
　　　　田藝衡留青日札皆有是説核其文義一　一
　　　　脗合隋唐志皆云子貢作非其實矣其文縱
　　　　横曼衍與呉越春秋相𩔖而博麗奥衍則過
　　　　之中如計倪内經軍氣之𩔖多雜術數家言
　　　　皆漢人専門之學非後來所能依托也此本
<pb:KR2i0002_WYG_000-2b>
　　　　與<md:KR2i0002_SBCK_001-3a>¶呉越春秋皆大徳丙午紹興路所刋卷末
　¶　　　一跋諸本所¶¶¶¶無惟申¶明復仇之¶義不著姓名
　　　　詳其詞意或南宋<md:KR2i0002_SBCK_001-3b>¶人所題耶¶鄭明選秕<md:KR2i0002_SBCK_001-4b>¶言引
　　　　文選七命註引<md:KR2i0002_SBCK_001-6a>¶越絶書¶大翼一艘十丈中翼
　　　　九丈六尺小翼九丈又引王鏊震澤長語引
　　　　越絶書風起震方云云謂今本皆無此語疑
　　　　更有全書惜未之見案崇文總目稱越絶書
　　　　舊有内記八外𫝊十七今文題闕舛裁二十
<pb:KR2i0002_WYG_000-3a>
　　　　篇是此書在北宋之初已佚五篇選註所引
　　　　葢佚篇之文王鏊所稱亦他書所引佚篇之
　　　　文以為此本之外更有全書則明選誤矣别
　　　　有續越絶書二卷上卷曰内𫝊本事呉内𫝊
　　　　徳序記子游内經外𫝊越絶後語西施鄭旦
　　　　外𫝊下卷曰越外𫝊雜事别𫝊變越上别𫝊
　　　　變越下經内雅琴考序𫝊後記朱彛尊友善
　　　　考謂為錢&KR2066;偽撰詭云得之石匣中&KR2066;與彛
<pb:KR2i0002_WYG_000-3b>
　　　　尊友善所言當實今未見𫝊本其偽妄亦不
　　　　待辨以其續此書而作又即托於撰此書之
　　　　人恐其幸而或𫝊久且亂真又恐其或不能
　　　　𫝊而好異者耳聞其説且疑此書之真有續
　　　　編故附訂其偽於此釋來者之惑焉乾隆四
　　　　十六年三月恭校上
　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　總　校　官　(臣/)　陸　費　墀
<pb:KR2i0002_WYG_000-4a>
欽定四庫全書
　越絶書
　　　　　　　　　　　　　漢　袁康　撰
　　外傳本事¶
問曰何謂越絶越者國之氏也何以言之按¶春秋序齊
魯皆以國為氏姓是以明之絶者¶絶也謂句踐時也當
是之時齊將伐魯孔子¶恥之故子貢説齊以安魯子貢
一出亂齊破¶呉興晉疆越其後賢者辯士見夫子作春
<pb:KR2i0002_WYG_000-4b>
秋¶而畧吳越又見子貢與聖人相去不逺脣之<md:KR2i0002_SBCK_001-6b>¶與齒表
之與裏葢要其意覽史記而述其事¶也¶問曰何不稱越
經書記而言絶乎曰不也絶¶者絶也句踐之時天子㣲
弱諸侯皆叛於是¶句踐抑彊扶弱絶惡反之於善取舎
以道沛¶歸於宋浮陵以付楚臨沂開陽復之於魯中¶國
侵伐因斯衰止以其誠在於内威發於外¶越專其功故
曰越故作此者貴其内能自約<md:KR2i0002_SBCK_001-7a>¶外能絶人也賢者所述
不可斷絶故不為記¶明矣
<pb:KR2i0002_WYG_000-5a>
問曰桓公九合諸侯一匡天下任用賢者誅¶服彊楚何
不言齊絶乎曰桓公中國兵彊霸¶世之後威凌諸侯服
彊楚此正宜耳夫越王¶句踐東垂海濱夷狄文身躬而
自苦任用賢¶臣轉死為生以敗為成越伐彊吳尊事周
室¶行霸琅邪躬自省約率道諸侯貴其始微終<md:KR2i0002_SBCK_001-7b>¶能以霸
故與越専其功而有之也¶
問曰然越専其功而有之何不第一而卒本¶吳太伯為
曰小越而大吳小越大吳奈何曰¶吳有子胥之教霸世
<pb:KR2i0002_WYG_000-5b>
甚久北陵齊楚諸侯莫¶敢叛者乗薛許邾婁莒旁轂趨
走越王句踐¶屬芻莝養馬諸侯從之若果中之李反邦
七¶年焦思苦身克已自責任用賢人越伐彊吳¶行霸諸
侯故不使越第一者欲以貶大吳顯<md:KR2i0002_SBCK_001-8a>¶弱越之功也¶
問曰吳亡而越興在天與在人乎皆人也夫¶差失道越
亦賢矣濕易雨饑易助曰何以知¶獨在人乎子貢與夫
子坐告夫子曰太宰死¶夫子曰不死也如是者再子貢
再拜而問何¶以知之夫子曰天生宰嚭者欲以亡吳吳
<pb:KR2i0002_WYG_000-6a>
今¶未亡宰何病乎後人來言不死聖人不妄言¶是以明
知越霸矣何以言之曰種見蠡之時<md:KR2i0002_SBCK_001-8b>¶相與謀道東南有
霸兆不如往仕相要東游¶入越而止賢者不妄言以是
知之焉¶
問曰越絶誰所作吳越賢者所作也當此之¶時見夫子
刪書作春秋定王制賢者嗟歎決¶意覽史記成就其事¶
問曰作事欲以自著今但言賢者不言姓字¶何曰是人
有大雅之才直道一國之事不見¶姓名小之辭也或以
<pb:KR2i0002_WYG_000-6b>
為子貢所作當挾四方<md:KR2i0002_SBCK_001-9a>¶不當獨在吳越其在吳越亦有
因矣此時子¶貢為魯使或至齊或至吳其後道事以吳
越¶為喻國人承述故直在呉越也當是之時有¶聖人教
授六藝刪定五經七十二子養徒三¶千講習學問魯之
闕門越絶小藝之文固不¶能布於四方焉有誦述先聖
賢者所作未足¶自稱載列姓名直斥以身者也一説葢
是子¶胥所作也夫人情泰而不作窮則怨恨怨恨<md:KR2i0002_SBCK_001-9b>¶則作猶詩
人失職怨恨憂嗟作詩也子胥懷¶忠不忍君沈惑於讒
<pb:KR2i0002_WYG_000-7a>
社稷之傾絶命危邦不¶顧長生切切爭諫終不見聽憂
至患致怨恨¶作文不侵不差抽引本末明已無過終不
遺¶力誠能極智不足以身當之嫌於求譽是以¶不著姓
名直斥以為身者也後人述而説之乃¶稍成中外篇焉¶
問曰或經或傳或内或外何謂曰經者論其<md:KR2i0002_SBCK_001-10a>¶事傳者道
其意外者非一人所作頗相覆載¶或非其事引𩔖以託
意説之者見夫子刪詩¶書就經易亦知小藝之復重又
各辯士所述¶不可斷絶小道不通偏有所期明說者不
<pb:KR2i0002_WYG_000-7b>
専¶故刪定復重以為中外篇(一作/¶焉)


<pb:KR2i0002_WYG_001-1a>
欽定四庫全書
　越絶書卷一
　　　　　　　　　　　　　漢　袁康　撰
　　荆平王内傳
昔者荆平王有臣伍子奢奢得罪於王且殺之其二子
出走伍子尚奔吳伍子胥奔鄭王召奢而問之曰若召
子孰來也子奢對曰王問臣對而畏死不對不知子之
心者尚為人也仁且智來之必入胥為人也勇且智來
<pb:KR2i0002_WYG_001-1b>
必不入胥且奔吳邦君王必早閉而晏開胥將使邊境
有大憂於是王即使使者召子尚於吳曰子父有罪子
入則免之不入則殺之子胥聞之使人告子尚於吳吾
聞荆平王召子子必毋入胥聞之入者窮出者報仇入
者皆死是不智也死而不報父之仇是非勇也子尚對
曰入則免父之死不入則不仁愛身之死絶父之望賢
士不為也意不同謀不合子其居尚請入荆平王復使
使者召子胥於鄭曰子入則免父死不入則殺之子胥
<pb:KR2i0002_WYG_001-2a>
介胄彀弓出見使者謝曰介胄之士固不拜矣(一作/也)請
有道於使者王以奢為無罪赦而蓄之其子又何適乎
使者還報荆平王王知子胥不入也殺子奢而并殺子
尚子胥聞之即從横嶺上太山北望齊晉謂其舎人曰
去此邦堂堂被山帶河其民重移(一作/侈)於是乃南奔吳
至江上見漁者曰來渡我漁者知其非常人也欲往渡
之恐人知之歌而往過之曰日昭昭侵以施與子期甫
蘆之碕子胥即從漁者之蘆碕日入漁者復歌往曰心
<pb:KR2i0002_WYG_001-2b>
中目施子可渡河何為不出船到即載入船而伏半江
而仰謂漁者曰子之姓為誰還得報子之厚德漁者曰
縱荆邦之賊者我也報荆邦之仇者子也兩而不仁何
相問姓名為子胥即解其劒以與漁者曰吾先人之劒
直百金請以與子也漁者曰吾聞荆平王有令曰得伍
子胥者購之千金今吾不欲得荆平王之千金何以百
金之劍為漁者渡於于斧之津乃發其簞飯清其壺漿
而食曰亟食而去毋令追者及子也子胥曰諾子胥食
<pb:KR2i0002_WYG_001-3a>
已而去顧謂漁者曰掩爾壺漿無令之露漁者曰諾子
胥行即覆船挾匕首自刎而死江水之中明無洩也子
胥遂行至溧陽界中見一女子擊絮於瀬水之中子胥
曰豈可得託食乎女子曰諾即發簞飯清其壺漿而食
之子胥食已而去謂女子曰掩爾壺漿毋令之露女子
曰諾子胥行五步還顧女子自縱於瀬水之中而死子
胥遂行至吳徒跣被髪乞於吳市三日市正疑之而道
於闔廬曰市中有非常人徒跣被髪乞於呉市三日矣
<pb:KR2i0002_WYG_001-3b>
闔廬曰吾聞荆平王殺其臣伍子奢而非其罪其子子
胥勇且智彼必經諸侯之邦可以報其父仇者王即使
召子胥入吳王下階迎而唁數之曰吾知子非恒人也
何素窮如此子胥跪而垂泣曰胥父無罪而平王殺之
而并其子尚子胥遯逃出走唯大王可以歸骸骨者惟
大王哀之呉王曰諾上殿與語三日三夜語無復者王
乃號令邦中無貴賤長少有不聽子胥之教者猶不聽
寡人也罪至死不赦子胥居吳三年大得吳衆闔廬將
<pb:KR2i0002_WYG_001-4a>
為之報仇子胥曰不可臣聞諸侯不為匹夫興師於是
止其後荆將伐蔡子胥言之闔廬即使子胥救蔡而伐
荆十五戰十五勝荆平王已死子胥將卒六千操鞭捶
笞平王之墓而數之曰昔者吾先人無罪而子殺之今
此報子也(一作/之)後子昭王臣司馬子其令尹子西歸相
與計謀子胥不死又不入荆邦猶未得安為之奈何莫
若求之而與之同邦乎昭王乃使使者報子胥於吳曰
昔者吾先人殺子之父而非其罪也寡人尚少未有所
<pb:KR2i0002_WYG_001-4b>
識也今子大夫報寡人也特甚然寡人亦不敢怨子今
子大夫何不來歸子故墳墓丘冡為我邦雖小與子同
有之民雖少與子同使之子胥曰以此為名名即章以
此為利利即重矣前為父報仇後求其利賢者不為也
父已死子食其禄非父之義也使者遂還乃報荆昭王
曰子胥不入荆邦明矣
　
　越絶書卷一
